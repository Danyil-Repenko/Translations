Ресурс: http://www.monster.com/career-advice/article/boost-your-interview-iq
Поради для співбесід: 10 порад, які збільшать ефективність співбесіди

Чи знаєте ви, як подати себе на співбесіді? Слідуйте цим 10-м порадам для співбесід, аби збільшити власні шанси отримати робоче місце.

1. Головне - продемонструвати впевненість: спину тримайте рівно, підтримуйте зоровий контакт та вітайтесь міцним рукостисканням. Це перше невербальне враження може стати чудовим початком, або швидким кінцем, вашого інтерв'ю.

2. Із самісінького початку співбесіди, ваш інтерв'юер надає вам інформацію прямим або непрямим шляхом. Якщо ви її не чуєте, то втрачаєте чималу можливість. Навички гарного спілкування включають уміння слухати та давати вашому співрозмовнику знати, що його почуто. Спостерігайте за інтерв'юером та підхоплюйте його стиль та темп бесіди.

3. Спроба розповісти про себе більше, ніж треба, може стати фатальною помилкою. Якщо ви завчасно не підготувались, є шанс, що ви, відповідаючи на питання співбесіди, забалакаєтесь, чим відріжете собі шлях до працевлаштування. Приготуйтесь, читаючи опис вакансії та підшукуючи лише інформацію стосовно вимог.

4. Співбесіда - це професійна зустріч для обговорення серйозних справ. Тут не заводять друзів. Вам варто наслідувати поведінку інтерв'юера та його рівень невимушеності. Важливо вносити енергію та ентузіазм у бесіду й ставити запитання, але не забувайте, що ви немагаєтеся влаштуватися на роботу.

5. Поведінка грає ключову роль в успіху співбесіди. Існує тонка межа між упевненістю, професіоналізмом та скромністю. Навіть в тому разі, якщо ви влаштували "виставу", щоб показати себе в усій красі, самовпевненість така ж шкідлива, може й більш шкідлива, як і надмірна стриманість. 
