Оригінальний ресурс: https://www.healthline.com/nutrition/how-to-cook-sausage
Сосиски - основна страва багатьох країн по всьому світу.
Їх виготовляють із перемеленого м'яса, як-от яловичини, свинини чи м'яса птиці, у купі з сіллю, спеціями та іншими приправами. Часом додають наповнювачі, наприклад, панірувальні сухарі чи зерна.
Усі ці інгредієнти вкладають в кожушок, або шкіру, виготовлену з кишок тварин чи інших матеріалів, таких як колаген та целюлоза.
Цікаво, що з методом приготування сосисок змінюється і їхній склад, а це означає, що певні куховарські техніки кращі для вашого здоров'я за інші. Деякі, навіть, можуть підвищити вміст злоякісних сполук і продукті.
Тож, вас має цікавити найкращий спосіб приготування цієї смачної страви.
Ця стаття досліджує найздоровіші методи готування сосисок.
Як готують сосиски
Сосиски - універсальна їжа, яку можна зготувати багатьма способами. Нижче представлені огляди деяких найбільш популярних з них. 
Варіння
Варіння є одним з найпростіших шляхів приготування сосисок вдома.
Для цього просто покладіть їх по-одній у каструлю з киплячою водою і лишайте кипіти на малому вогні. Попередньо приготованим сосискам потрібно 10 хвилин для, в той час як сирим може знадобитися близько 30 хвилин.
Майте на увазі, що варені сосиски ззовні не рум'яні й не мають хрусткої скоринки. Але їх можна підрум'янити потім на пательні з дещицею олії.
Пам'ятайте, лише сосиски, - а не котлети - можна зварити. Для котлет краще підійдуть інші методи, наведені нижче.
Грилювання та швидке запікання
І грилювання, і швидке запікання - методи високотемпературного готування, що застосовують гаряче сухе повітря. Головна різниця в тому, де знаходитися джерело тепла: при грилюванні - під їжею, при швидкому запіканні - над нею.
Щоб приготувати сосиски на грилі, покладіть їх на гриль та готуйте 8-12 хвилин, кожні кілька хвилин повертайте з боку на бік, аби досягти рівномірної зміни кольору.
Щоб швидко запекти сосиски, покладіть їх на жаровню і в духовку, й виставте "швидке запікання" як програму приготування. Через 5 хвилин переверніть сосиски та залиште ще на 5 хвилин.
Варто зазначити, що високі температури, потрібні для грилювання та швидкого запікання, можуть спричинити формування потенційно шкідливих сполук, таких як гетероциклічні аміни (ГА), поліциклічні ароматичні вуглеводні (ПАВ) і кінцеві продукти глікації (КПГ).
ГА та ПАВ пов'язують з підвищенням ризику виникнення певних типів раку, у той час як від КПГ росте ризик серцевих та шкірних захворювань, а також діабету.
Смаження
Це - високотемпературне готування на сковороді, воці, або в каструлі. Сосиски в процесі можна постійно перевертати, а можна й ні.
Щоб підсмажити сосиски, готуйте їх на плиті, наливши в сковорідку трохи олії, до рум'янцю на обох боках. Залежно від розміру, для цього знадобиться 10-15 хвилин.
Кокосова, оливкова, авокадова олії, а також масло не шкодять здоров'ю - вони гарно витримують помірні та високі температури і містять в собі чимало мікроелементів.
Щоб зрозуміти, чи приготувалась сосиска, надріжте її в центрі. Якщо м'ясо м'яке та брунатне - сосиски готові, а якщо  рожеве та текуче - потрібно ще трохи часу. Надрізання або розрізання сосисок метеликом (недокінця розрізати на дві частини) зменшує час приготування.
Як і з грилюванням та швидким запіканням, занадто тривале смаження сосисок підвищує ризик утворення ГА, ПАВ та КПГ.
Фритюр
Фритюр - це готування сосисок, повністю занурюючи їх в гарячий жир. Зазвичай, перед цим сосиски панірують.
Щоб засмажити страву у фретюрі, спочатку занурте їх в яєчну суміш - збиті яйця плюс  вода, або сметана, або молоко - і покрийте їх сухарями для панірування чи шаром масла.
Залийте кокосову, оливкову або авокадову олію у фритюрницю і нагрійте її до 375°F (190°C). Смажте сосиски протягом 5 хвилин або до повного приготування.
Названі олії ідеально підходять для фритюру, бо вони, як правило, мають досить високу точку димлення і зношуються не так сильно як інші варіанти.
Хоч сосиски у фритюрі смачнючі, такий метод приготування значно підвищує загальну кількість жирів та калорій. До того ж, фритюр збільшує ризик утворення ГА, ПАВ та КПГ.
Отож, якщо ви слідкуєте за вашою вагою, кількістю вживаних калорій, вам ліпше уникати сосисок у фритюрі.
Власне запікання 
Власне запікання чудово підійде для приготування хрустких сосисок, особливо для великих порцій.
Спочатку, попередньо нагрійте кухонну піч до 355°F (180°C) та покладіть сосиски на деко. Запікайте їх протягом 15-20 хвилин, якщо вони маленькі,  або протягом 30-40 хвилин, якщо величенькі; в половину часу переверніть сосиски на інший бік, щоб вони рівномірно зарум'янились та повністю приготувались.
Якщо сосиски швидко висихають, спробуйте зварити їх перед запіканням. Це може допомогти їм лишитися соковитими.
Висновок
Методів приготування сосисок багато. Найбільш популярними є варіння, грилювання, швидке запікання, смаження, фритюр та власне запікання.
